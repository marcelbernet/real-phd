<h2>Diapositiva 34: SINDy, o com un vídeo de YouTube a mitjanit et pot canviar la tesi</h2>
<p>
Molt bé, necessitàvem un enfocament nou. I el vaig trobar de la manera més inesperada possible.
</p>
<p>
SINDy és un algoritme que, per a mi, frega la màgia. Tu li dones les dades d'una simulació complexa, sense saber quina física hi ha al darrere, i el codi et retorna les <strong>equacions matemàtiques</strong> que governen el sistema. És una fantasia.
</p>
<p>
<strong>La història real:</strong> Estiu de 2021. Encara no sabia si tindria beca per fer el doctorat. Una nit, cap a les 12, perdent el temps a YouTube, em salta un vídeo d'un senyor de Seattle (jo em pensava que era de Washington) anomenat Steven Brunton. Explicava que havien creat aquest codi. Em va semblar tan increïble que vaig decidir: "Jo vull fer servir això algun dia".
</p>
<p>
Vaig trigar gairebé quatre anys a trobar el projecte perfecte on aplicar-ho (convèncer la Teresa i el Pau va ser fàcil, trobar el "què" va ser el difícil). Al final, vaig acabar fent reunions amb el senyor SINDy, que ha acabat sent coautor de l'article. Per a mi, ha sigut com col·laborar amb un youtuber famós. LOL
</p>

<div class="image-container" style="text-align: center; margin-top: 20px;">
    <img src="images/brunton.jpeg" alt="Brunton" style="max-width: 100%; height: auto; border-radius: 8px;">
    <p class="caption">El senyor SINDy a YouTube</p>
</div>

<div class="image-container" style="text-align: center; margin-top: 20px;">
    <img src="memes/ibai_ca.png" alt="Bultos" style="max-width: 100%; height: auto; border-radius: 8px;">
    <p class="caption">@Oscar Jimenez Arranz</p>
</div>